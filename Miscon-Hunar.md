

# هەڵە تێگەیشتنەکان دەربارەی خوێندن لە چین

لەپاڵ ئەو دەرفەتە زۆرەی کە وڵاتی چین پێشکەشی خوێندکارانی دەکات لە سەرانسەری جیهاندا، بەدەر لەوەی کە خوێندکارێکی زۆر لەسەرانسەری جیهاندا ڕوو لەم وڵاتە دەکەن بۆ خوێندن، بەڵام هێشتا کۆمەڵێک هەڵە تێگەشتنی باو هەیە کە پێویستە بەرچاو ڕوونی تەواو بدرێت لەبارەیەوە. لەم بەشەدا هەوڵ دەدەین بەشێک لەو هەڵە باوانەی هەیە ڕوون بکەینەوە.

## ١. هەڵە تێگەشتنی یەکەم: زمانی چینی و ژیان لە چین

**هەڵە تێگەشتن**: چۆن بتوانم لە وڵاتی چین بژیم کاتێک من زمانی چینی نازانم وە وەک دەڵێن زمانی چینی زۆر قورسە بۆ فێربوون؟

**ڕاستی**:
- بەشێک لە خوێندکاران تا کۆتایی خوێندنیان فێری زمانەکە نابن، چونکە خۆیان نایانەوێت.
- وڵاتەکە بەجۆرێک بەرنامەڕێژی کراوە کە ئەگەر زمانیش نەزانیت دەتوانی ژیانێکی ئاساییت هەبێت.
- ئەپڵیکەیشنەکان خزمەتگوزاری وەرگێڕانیان تێدایە.
- فێربوونی زمانەکە ژیانت ئاسانتر دەکات و چێژ لە ژیانت دەبینیت.
- زانکۆکان خولی فێربوونی زمانی چینی بۆ خوێندکاران دەکەنەوە.
- فێربوونی زمانەکە یارمەتیت دەدات تێکەڵ بە کەلتووری چینی ببیت.
- هاوڵاتیانی چینی ڕێز و خۆشەویستی زیاترت پیشان دەدەن کاتێک بە زمانی چینی قسە دەکەیت.

## ٢. هەڵە تێگەشتنی دووەم: خواردنی چینی

**هەڵە تێگەشتن**: چۆن بتوانم بە خواردنی چینی ڕابێم کاتێک ئەوان هەموو شتێکی سەیر دەخۆن؟

**ڕاستی**:
- هەندێک ناوچە یان چێشتخانە خواردنی سەیر و سەمەرە دەفرۆشن، بەڵام ئەمە گشتگیر نییە.
- ژمارەیەکی زۆر خواردنگەی تایبەتی چینی هەیە کە خواردنی پاک و تایبەت پێشکەش دەکەن.
- زۆرێک لە براندە جیهانییەکان وەک ماکدۆناڵد و کەی ئێف سی بەردەستن.
- خواردن گرنگییەکی تایبەتی هەیە لای هاوڵاتیانی چینی.
- خواردنگەی موسوڵمانی (شینجیانگی و لانجۆ) لە زۆربەی شەقامەکان هەیە کە خواردنی حەڵاڵ پێشکەش دەکەن.
- هەموو زانکۆیەک کافتێریای موسوڵمانانی هەیە کە خواردنی حەڵاڵ ئامادە دەکەن.

## ٣. هەڵە تێگەشتنی سێیەم: تەنیایی لە چین

**هەڵە تێگەشتن**: لە چین بە تەنیا دەبم.

**ڕاستی**:
- خوێندن لە دەرەوە دەرفەتی زۆر دەڕەخسێنێت بۆ دۆزینەوەی هاوڕێی نوێ.
- خوێندکاران لە سەرتاسەری جیهانەوە ڕوو لە چین دەکەن.
- دەتوانی بازنەی هاوڕێیەکانت فراوانتر بکەیت.
- زۆرێک لە خوێندکاران وەک تۆ بە تەنیا گەشت دەکەن و تامەزرۆی دۆزینەوەی هاوڕێی نوێن.

## ٤. هەڵە تێگەشتنی چوارەم: سەلامەتی لە چین

**هەڵە تێگەشتن**: چین وڵاتێکی کۆمۆنیستییە، من لەوێ سەلامەت نابم.

**ڕاستی**:
- بەپێی ڕاپۆرتی "چاینا دەیلی گڵۆباڵ" (مانگی ٥ی ٢٠٢٤)، چین یەکێکە لەو وڵاتانەی کە کەمترین ڕێژەی تاوانکاری تێدایە.
- لە ساڵی ٢٠٢٣، نزیکەی ٦١ هەزار کەیسی توندوتیژی جیددی تۆمار کراوە، کە بۆ وڵاتێکی گەورە وەک چین ڕێژەیەکی کەمە.
- ژیان لە چین لە لووتکەی سەلامەتیدایە و هەست بە ترس و دڵەڕاوکێ ناکەیت.
- مزگەوت هەیە بۆ نوێژی جومعە و بۆنەکان.
- وەک موسوڵمانێک ڕێزت لێ دەگیرێت و پێداویستییەکانت دابین دەکرێن.


